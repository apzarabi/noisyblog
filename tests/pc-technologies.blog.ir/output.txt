     چگونه گوشی متوقف شده خود را دوباره راه بی‌اندازیم؟ :: تکنولوژی های کامپیوتر                   چگونه گوشی متوقف شده خود را دوباره راه بی‌اندازیم؟   دوشنبه, ۲۹ مهر ۱۳۹۲، ۰۵:۰۲ ب.ظ      کمک کردن به یک آیفون که در مخمصه افتاده است    برنامه هنگ کرده را با Force close متوقف کنید:   اگر یک برنامه برای شما مشکل ساز شده است، تلاش کنید آنرا به زور هم شده ببندید . برای انجام اینکار در سیستم عامل iOS 7، دوبار روی دکمه خانه بزنید تا سوییچر برنامه‌ها که اپل آنرا نوار چند وظیفه‌ای می‌نامد بالا بیاید، سپس به چپ یا راست بروید تا برنامه مشکل دار را بیابید و با سوییپ کردن به سمت بالا آنرا از صفحه بیرون بی‌اندازید. اگر نسخه سیستم عامل شما iOS 6 است، روی دکمه خانه بزنید تا به صفحه خانه بروید. سپس با دوبار ضربه زدن به دکمه خانه، سوییچر برنامه‌ها را بالا بیاورید. سپس انگشت خود را روی آیکن یک برنامه برای چند ثانیه نگه دارید تا آن آیکن شروع به حرکت یا لرزیدن کند، بعد روی علامت منفی قرمز رنگی که ظاهر می‌شود کلیک کنید تا برنامه مورد نظرتان بسته شود.   دستگاه خود را ری استارت کنید:   اگر آیفونتان ضعیف عمل می‌کند به گونه‌ای که حتی نمی‌توانید سوییچر برنامه‌ها را باز کنید، هر طور شده دستگاه خود را ری استارت کنید. برای اینکار دکمه اسلیپ را بفشارید تا اسلایدر قرمز Slide to power off نمایان شود. انگشت خود را طبق دستورالعمل از سمت چپ به سمت راست حرکت دهید تا دستگاه‌تان خاموش شود. برای روشن کردن دوباره دستگاه، دوباره دکمه پاور را بفشارید تا لوگوی اپل ظاهر شود.   ری استارت ضرب الاجل:   اگر دستگاه‌تان به هیچ یک از کارهای بالا پاسخ نمی‌دهد، باید آنرا مجبور به ری استارت کنید. برای اینکار دکمه پاور و خانه را به طور همزمان برای چند ثانیه نگه دارید تا لوگوی اپل نمایان شود، در این حالت تلفن شما ری استارت خواهد شد.   بازگرداندن به تنظیمات کارخانه‌ای:   اگر آیفونتان مثل روزهای اولش سریع عمل نمی‌کند و به قول معروف بازی در می‌آرود، دارد با زبان بی زبانی می‌گوید من را به تنظیمات کارخانه‌ای بازگردانید! برای اینکار به بخش تنظیمات رفته ، به قسمت General سر بزنید و Reset را انتخاب کنید و Reset All Settings را بفشارید. ای گزینه تمامی تنظیمات آیفون شما را به روز اول باز می‌گرداند، اما کاری به اطلاعات موجود در آن ندارد. اگر می‌خواهید از دست اطلاعاتتان هم به طور کلی راحت شوید، Erase All Content را برگزینید.   ری استور کردن از طریق آیتونز:   بعلاوه شما می‌توانید از طریق آیتونز دستگاه خود را ری استور کنید. آیفون را به کامپیوتر متصل کنید و آن را در فهرست منبع انتخاب کنید .به تب Summary بروید و سپس روی گزینه Restore iPhone ضربه بزنید. این گزینه از تنظیمات آیفون شما بک آپ می‌گیرد و سپس یک کپی جدید از iOS را درون گوشی‌اتان دانلود و نصب می‌کند و پس از آن گوشی را به تنظیمات پیش فرض باز می‌گرداند. در آخر می‌توانید اگر خواستید اطلاعاتی بک آپ گرفته شده را با Restore Backup به گوشی بازگردانید.   کمک کردن به یک دستگاه اندرویدی که در مخمصه افتاده است    بستن فوری برنامه:   اگر می‌خواهید یک برنامه متوقف شده را مجبور به بسته شدن کنید، به تنظیمات بروید و گزینه Application manager را انتخاب کنید و در تب Running و در بین برنامه‌ها، برنامه‌ای را که می‌خواهید انتخاب کنید و سپس روی Stop ضربه بزنید. اگر برنامه مدنظرتان در لیست نبود، Show Cashed Process را که در قسمت بالایی سمت راست قرار گرفته انتخاب کنید.   گوشی خود را ری استارت کنید:   ری استارت کردن همیشه یک درمان بسیار خوب و راحت بوده است، اما به شرطی که شرایط آنقدر وخیم نشده باشد که دسترسی به ری استارت هم ممکن نباشد. برای اینکار، دکمه پاور گوشی خود را برای چند لحظه بفشارید تا زمانی که منویی ظاهر شود. اگر در منو گزینه ری استارت وجود داشت آنرا انتخاب کنید در غیر اینصورت تلفن را خاموش و سپس روشن کنید.   گوشی خود را به زور ری استارت کنید:   خیلی وقتها اتفاق می‌فتد که به دلیل وخامت اوضاع گوشی شما از راه معمول ری استارت نمی‌شود. متاسفانه این کار در اندروید کمی دشوارتر و پیچیده‌تر از iOS است. در اندروید برای اینکار همزمان دکمه پاور و ولو آپ را بفشارید تا صفحه سیاه شود، سپس دوباره دکمه پاور را برای چند لحظه فشار دهید تا دستگاه روشن شود. اگر ولوم آپ جواب نمی‌دهد، ولوم دان را امتحان کنید.   باتری را در بیاورید:   اگر گوشی‌اتان اندرویدی است و باتری آن قابل تعویض است، در آوردن باتری زمان توقف گوشی راه حل خیلی خوبی خواهد بود. فقط به خاطر داشته باشید که زمانی سراغ این روش بروید که روش‌های استاندارد دیگر جواب نداده‌اند.   به تنظیمات کارخانه بازگردانید:   شاید جز آندسته از افراد باشید که نه حوصله اینکارها را داریدو نه قبول دارید که این روشها جواب می‌دهند. پس بهتر است در این مواقع گوشی خود را به تنظیمات کارخانه‌ای بازگردانید. به قسمت تنظیمات بروید و گزینه Backup and Reset را انتخاب کنید. سپس گزینه Factory data Reset را انتخاب کنید. دستگاه از شما تاییدیه می‌خواهد و بمحض تایید به صورت خودکار دستگاه به تنظیمات کارخانه باز می‌گردد.      ۹۲/۰۷/۲۹                        
